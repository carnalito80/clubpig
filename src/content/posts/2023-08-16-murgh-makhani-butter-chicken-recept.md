---
template: blog-post
title: Murgh Makhani - Butter chicken - Recept
slug: /murgh-makhani-butter-chicken-recept
date: 2023-08-16 11:25
description: Detta är receptet på den klassiska rätten Murgh Makhani, eller Butter chicken som den kanske är mer känd som. Följer man receptet rakt av blir det Indienstark, vilket i den här maträtten inte är jättestarkt.
featuredImage: ./butter_chicken.jpg
---
### Murgh Makhani (Butter chicken)
### Butter Chicken

Nu är det dags för ett mat recept, denna gång indiskt! Jag har kommit över receptet på den berömda Butter Chicken, Murgh Makhani. Den här rätten är en av mina indienfavoriter och det här receptet är exakt som de flesta restauranger gör den. Följer man receptet blir det hyfsat starkt, men inte jättestarkt, och ingen kommer att avlida :)  

#### Kycklingen

- 4 st Färska Kycklingbröst
- 1 msk Röd Chillipulver
- 1 msk Ginger-garlic paste
- 0.5 msk Korianderpulver
- Salt
- 2 msk Solrosolja

#### Såsen

- 0.5 msk Spiskuminfrön
- 1 st finhackad gul lök
- 1 msk Ginger-garlic paste
- Vatten
- 0.5 dl Cashewnötter
- 1 msk Koriander pulver
- 1 msk Röd Chillipulver
- 4 tomater, tärnade
- 0.5 st Grön Chilli, hackad
- 100 g Smör, smält
- 1 dl Grädde
- Salt
- 0.5 msk socker
- Garam masala

#### Gör så här

Dela kycklingen i ätstora bitar. Massera in Ginger-garlic paste, chillipulver, korianderpulver och salt. Helst ska du låta kycklingen dra en stund i blandningen, men det går också bra utan. Stek sedan i oljad stekpanna. Kycklingen behöver inte bli genomklar, bara få färg på ytan.
Ta ut kycklingen ur pannan och ställ åt sidan, spara oljan i pannan.  

I oljan, -fräs spiskumminfrön, gul lök tillsammans med Ginger-garlic paste. Fräs tills löken börjar få färg.
Häll i lite vatten så det täcker botten på pannan och tillsätt korianderpulver, cashewnötter, chillipulver.
Tillsätt tomater, grön chilli och vatten så det precis täcker. Koka upp.
När tomaterna har kokat sönder, häll över såsen i en blender och mixa blandningen slät. Hit kan göras i förväg.  

![Butter Chicken Recept: På bilden har tomaterna nästan kokat sönder, med andra ord strax dags att hälla över rubbet i en blender.](/assets/butter-chicken-in-progress.jpg)

Smält smöret i pannan. När smöret är smält, häll i såsen och blanda runt. Låt koka tills smöret har kokat in i såsen. Kan behövas lite mer vatten här om såsen är för tjock. Såsen skall vara “silky”.
Smaka av med salt, socker och Garam masala. Justera styrkan nedåt med hjälp av grädde. Koka ett par minuter.  

Blanda i kycklingbitarna. Låt det småputtra tills kycklingen är helt klar. Hållet ett öga på såsen så att den inte blir för tjock.
Garnera med färsk hackad koriander. Servera med basmatiris eller Naanbröd.

#### Tips

Ginger-garlic paste går att köpa eller **göra själv**, gör såhär:
Lika delar riven ingefära och pressad vitlök, lite solrosolja, lite salt. Blanda ihop, klart.  

Observera att det ska vara matskedar av kryddorna i receptet! Låt smaka, och jag hoppas att ni kommer tycka om detta Butter chicken recept.