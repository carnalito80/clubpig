---
template: blog-post
title: Chokladkaka till fikat
slug: /chokladkaka-till-fikat
date: 2026-02-09 17:30
description: choklad,kaka,fika,chokladkaka
featuredImage: ./choklad.webp
---

Vilken vinter vi fått i år! Snö och minusgrader i veckor nu. Jag tycker i och för sig att det är härligt med en ordentlig vinter och inget trams med en dag snö och nästa dag slask. Hellre det här än en mörk,
grå och slaskig vinter. I helgen som var gjorde jag en grymt god chokladkaka som jag tänkte dela med mig av här. Ett tips för alla som gillar choklad till fikat och som kanske vill ha ett alternativ till
semmel-hysterin som råder i februari.

Den här chokladkakan har någonting som kallas "ganache" på toppen och för bästa resultat gör man den dagen före man ska äta den så att den får vila i kylskåpet och stelna till under natten. Börja med att sätta ugnen på 200 grader. Här kommer ingredienserna man behöver för själva kakan.

#### Chokladkaka-ingredienser
- 200 gram smör
- 200 gram mörkchoklad eller blanda mörk och ljus, det gjorde jag och det blev smaskens
- 2 dl strösocker
- 4 ägg
- 1 krm salt
- 2 dl vetemjöl

Använd en form med avtagbar kant för bästa resultat. Börja med att sätt ett bakpapper i båtten på den och smörj kanterna. Jag rekommenderar en form som är minst 22 cm i diameter. Smält smöret och hacka chokladen i mindre bitar. När smöret smält klart, lägg i chokladen i smöret och låt det smälta samman medans du rör. Lägg i ägg och socker i en bunke och vispa pösigt. Häll i saltet. 
Sikta sedan ner mjölet försiktigt så att det inte blir klumpar, rör i smeten nu. Sist blandar du ner chokladsmöret. Häll i smeten i formen och grädda i mitten av ugnen i cirka 17 minuter beroende på hur lös du vill att kakan ska vara i mitten. Tänk dock på att den även kommer stelna till sig under natten. Låt kakan svalna minst en timme innan du brer på ganachen.

#### Ganache
- 50 gram smör
- 1 dl vispgrädde
- 150 gram mörkchoklad eller blandad. Jag tog blandad här också men det är en smaksak.

Smält smör och blanda i grädden. Låt det koka upp under omrörning. Hacka chokladen för att den ska smälta så enkelt som möjligt, häll i den i smör och gräddblandningen så att den smälter. Bre ut ganachen på kakan. Det går enklast om kakan är slät så om du fått några upp eller nerbuckningar på kakan kan man skära bort dom så att den blir platt och fin innan man brer på ganachen. Ingredienserna till ganachen räckte till 2 kakor som jag gjort så beroende på hur mycket ganache man vill ha på kakan kan man säkerligen använda hälften av det här till en kaka.

Avnjut kakan dagen därpå tillsammans med t ex olika bär och grädde eller vaniljglass! 





