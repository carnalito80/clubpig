---
template: blog-post
title: Gin Drinkar
slug: /gin-drinkar
date: 2024-01-30 11:21
description: Ginets historia samt två klassiska gindrinkar
featuredImage: ./drink.webp
---
Gin är en gammal dryck som började tillverkas i Belgien redan på 1300-talet då i medicinskt syfte. På 1600-talet blev gin väldigt populärt i England och på 1800-talet började man öppna ginpalats och ginen blev torrare och den började även smaksättas. 
Det finns oändligt många drinkar med gin som Dry Martini, Tom Collins, Gin Fizz och Gröna hissen. Den vanligaste smaksättningen av gin är kryddor som enbär, citrus, koriander men i takt med att det har blivit så populärt att dricka smaksätts den nu även med t ex gurka, humle, rabarber, rosenblad. En annan trend är att färga ginen rosa. Nedan kommer två recept på klassiska gindrinkar. Tänk på att använda riktigt god gin till drinkarna.

#### Gin Fizz
- 5 cl gin
- 2 cl sockerlag (50/50 socker och vatten)
- 3 cl citronjuice
- Äggvita
- 4 cl sodavatten
- Citronskiva

- Häll gin, sockerlag, citronjuice och äggvita i en shaker, skaka ordentligt så att äggvitan skummas.
- Lägg i is och skaka igen så att drinken blir ordentligt kall.
- Häll upp i ett glas och tillsätt sodavatten. Dekorera med en citronskiva.

#### Dry Martini
- 5 cl gin (använd torr gin)
- 0,5 cl vermouth (torr)
- Mycket is
- Gröna oliver

- För att få en äkta känsla av att ta en Dry Martini, kyl cocktailglaset. Gärna ett glas med fot.
- Häll i gin och vermouth i en kanna med mycket is och rör om ordentligt. Om man vill ha en skakad väljer man att lägga ingredienserna i en shaker istället och skaka den. 
- Sila i det kylda glaset och garnera med grön oliv. 

För den som inte vill ha en enkel drink rekommenderar jag att man gör en klassisk gin och tonic och dekorera med en citron. Fräscht och gott en solig dag!