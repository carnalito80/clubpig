---
template: blog-post
title: Sommarmat
slug: /sommarmat
date: 2024-06-21 10:45
description: Sommar, mat, enkelt
featuredImage: /assets/sommarmat.webp
---
Idag är det midsommarafton och sommaren är äntligen här på riktigt! I och med sommaren och semestrar blir det för de flesta familjer mer fritidsaktiviter ute och kanske en hel del turer till någon strand. Jag tänkte tipsa om lite bra sommarmat man kan ta med sig till t ex stranden så att man slipper ta med mackor varje gång. Enkla måltider soom man kan förbereda dagen innan och blir mätt på.

Kycklingsallad med pesto
- 1 grillad kyckling
- sallad
- gurka
- tomat
- paprika
- purjolök
- pesto
- kokad pasta t ex penne

Blanda pasta och kyckling i en bunke (det kan förberedas dagen före). Skär grönsaker och lägg i, jag tycker att det blir bäst när man gör det samma dag men man kan självklart lägga i grönsaker dagen före också om man vill det. Rör ner valfri mängd pesto och eventuellt lite salt om man tycker det behövs. God, enkel och mättande mat för en stranddag!

Fler tips på mat att ta med är t ex färdigstekt halloumiost. Man kan steka osten dagen före, den smakar exakt lika gott kall som varm. Till det kan man ha lite sallad och pasta. Eller så kan man ta med en Caprese sallad som är superenkelt. Enbart skivade tomater, mozzarella och basilika blad. Toppa det med lite balsamico, olivolja, salt och peppar. 

Till dom små är det enkelt att koka lite makaroner, steka köttbullar. Lägg ner alltig i en burk, skär köttbullarna i halvor, ha på ketchup om det behövs. 

Idag på midsommar blir lunchmaten också kall förutom lite kokt potatis. Till det blir det lite sill av olika slag, rökt lax, ägghalvor med en klick skagenröra och glass med jordgubbar till efterätt. Smaskens! 